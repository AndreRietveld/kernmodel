<archimate:Principle
    xmlns:archimate="http://www.archimatetool.com/archimate"
    name="Atlas05 Dynamisch proces ontkoppelen van stabiele informatie [EAR]"
    id="EAID_BC7684CC_8BA4_47e4_9A89_A708898FD102"
    documentation="De informatiehuishouding van de Rijksdienst ontkoppelt dynamische processen van stabiele gegevens.&#xA;&#xA;EAR basisprincipe&#xA;&#xA;Rationale&#xA;De kwaliteit van de dienstverlening door de Rijksdienst is gebaat bij flexibiliteit van de bedrijfsprocessen (eenvoudig aanpasbaar aan veranderende omstandigheden) en stabiele betrouwbare informatie (hergebruik van gegevens i.p.v. risicovol dupliceren). De ondersteunende informatiesystemen van de Rijksdienst moeten daarom de dynamiek van de bedrijfsprocessen enerzijds en de stabiliteit en betrouwbaarheid van gegevens anderzijds, kunnen waarborgen. De Rijksdienst ontkoppelt daarvoor de stabiele opslag van gegevens en de dynamiek van de bedrijfsprocessen en functies die de gegevens registreren en/of gebruiken.&#xA;&#xA;Implicaties&#xA;Er is onderscheid in gestructureerde gegevens, verder aangeduid als data, en semi-gestructureerde gegevens, verder aangeduid als documenten. Data wordt gestructureerd opgeslagen in databases, terwijl documenten worden opgeslagen in een Document Management Systeem of directory-file-systeem. Voor data is een stabiele opslagstructuur, afgeleid van de semantiek van de gegevens, het uitgangspunt voor de informatiehuishouding van de Rijksdienst. Soms is echter een procesgerelateerde opslagstructuur noodzakelijk, bijvoorbeeld om redenen van performance bij de verwerking van administratieve bulkprocessen. De opslag van gegevens in de procesgerelateerde structuur is in dat geval van tijdelijke aard. Naderhand moeten de gegevens (in de achtergrond) worden overgezet naar een stabiele structuur.&#xA;&#xA;https://www.earonline.nl/index.php/Afspraak_-_Dynamisch_proces_ontkoppelen_van_stabiele_informatie "/>
